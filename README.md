# Welcome to Python

Η [Python](https://www.python.org) είναι μια υψηλού επιπέδου γλώσσα προγραμματισμού η οποία δημιουργήθηκε από τον Ολλανδό Γκβίντο βαν Ρόσσουμ (Guido van Rossum) το 1991. Ο κύριος στόχος της είναι η αναγνωσιμότητα του κώδικά της και η ευκολία χρήσης της και το συντακτικό της επιτρέπει στους προγραμματιστές να εκφράσουν έννοιες σε λιγότερες γραμμές κώδικα απ'ότι θα ήταν δυνατόν σε γλώσσες όπως η C++ ή η Java. Διακρίνεται λόγω του ότι έχει πολλές βιβλιοθήκες που διευκολύνουν ιδιαίτερα αρκετές συνηθισμένες εργασίες και για την ταχύτητα εκμάθησης της.

Wikipedia

Η Python είναι

- Interpreted
- Object Oriented
- Dynamically typed
- White space aware
- Πολύ εύκολη στην εκμάθηση
- Πολύ εύκολη στην ανάπτυξη εφαρμογών

![](https://imgs.xkcd.com/comics/python.png)

Η python χρησιμοποιείται σε πληθώρα τομέων, όπως web εφαρμογές ([django](https://www.djangoproject.com/), [flask](http://flask.pocoo.org/)), επιστημονικές και αριθμητικές εφαρμογές ([numpy](http://www.numpy.org/), [pandas](http://pandas.pydata.org/), [matplotlib](https://matplotlib.org/)), στην κατασκευή παιχνιδιών ([pygame](https://www.pygame.org/news)) και πολλά ακόμα. Τα τελευταία χρόνια η python μόνιμα ανεβαίνει στις προτιμήσεις τόσο των ακαδημαϊκών, όπου είναι de facto πλέον η γλώσσα επιλογής για machine learning και data manipulation (μαζί με την R).

Για τις διαλέξεις αυτές θα χρησιμοποιήσουμε [Jupyter Notebooks](https://jupyter.org). Για να τα εγκαταστήσουμε θα χρησιμοποιήσουμε την πλατφόρμα [Anaconda](https://www.continuum.io/downloads) που περιέχει τα περισσότερα από τα γνωστά πακέτα της python. Μπορείτε να βρείτε οδηγίες και για τα δύο στις αντίστοιχες σελίδες.

Σκοπός αυτών των διαλέξεων είναι η εξοικείωση με το συντακτικό της python και των δυνατοτήτων της μέσα από απλές εφαρμογές.
